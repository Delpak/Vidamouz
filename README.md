# Vidamouz
💡‏یک جامعه زمانی به بلوغ و پیشرفت می‌رسد که مردمانش درختانی را بکارند، که می‌دانند زیر سایه‌ آنها نخواهند نشست.

اگر به دنیای ویدیوهای آموزشی مهندسی نرم‌افزار سری بزنیم، حسرت می‌خوریم که چرا از این منابع عالی و اثربخش، کم بهره و بلکه بی‌بهره‌ایم.

کنفرانس‌های طراز اول دنیا، ویدیوی سخنرانیها را منتشر می‌کنند؛ انبوهی مصاحبه با متخصصین در سایتها منتشر می‌شوند؛ دوره‌های معتبر آموزشی به صورت ویدیویی ارایه می‌شوند؛ اما با وجود همه اینها، رو راست که باشیم می‌بینیم که ضعف در زبان انگلیسی مانع شده تا از این ویدیوهای بسیار ارزشمند، چیزی بیاموزیم.

وقتی ایده‌ی تولید زیرنویس فارسی برای ویدیوهای آموزشی را با دوستان مطرح کردم، از سودمندی این کار مطمن‌تر شدم.

به خصوص جناب مهندس مهرداد با دلگرمی و حمایت همیشگی‌شان، من را برای شروع این کار مصمم‌تر کردند و افتخار دادند که در این کار کمک کنند.

برای این پروژه نام «ویدآموز» را انتخاب کردیم تا اشاره‌ای باشد به آموزشی بودن ویدیوها. 

در مرحله اول می‌خواهیم فقط ۱۰ ویدیو را زیرنویس کنیم و بعد در مورد روش ادامه کار تصمیم بگیریم.
ویدیوها در اینجا منتشر می‌شوند:

Telegram: https://t.me/vidamouz
Aparta: https://www.aparat.com/vidamouz

با سپاس
روح الله دلپاک
